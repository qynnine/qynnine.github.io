<!DOCTYPE html>
<html id="J-html" class="">
<head>
     <!--
     **
     * Author:         掌心
     * Contact:        zhanxin.info@gmail.com
     * Theme Name:     iLotus
     **
    -->
    <meta charset="UTF-8" />
    <title>
        
            滕王阁序
        
    </title>
    <meta name="generator" content="Jekyll" />
    <meta name="author" content="Nie Jia" />
    <meta name="description" content="滕王阁序，全名《秋日登洪府滕王阁饯别序》，初唐四杰之一王勃作品，是古今传诵的骈文名篇。" />
    <meta name="keywords" content="" />
	<meta name="viewport" content="width=device-width, initial-scale=1.0">
    <link rel="stylesheet" type="text/css" media="all" href="http://qynnine.github.io/static/style.css" />
    <!--[if lt IE 9]>
    <script src="http://qynnine.github.io/static/js/html5.js" type="text/javascript"></script>
    <![endif]-->
    <script src="http://qynnine.github.io/static/js/jquery.js" type="text/javascript"></script>
</head>
<body itemscope itemtype="http://schema.org/WebPage" class="home blog lotus index">
    <nav class="lotus-nav">
        <ul>
            
            
            
            
            
                
            
            <li class="home ">
                <a href="/index.html" rel="bookmark" title="首页">
                    <i class="icon-home"></i>
                </a>
                
            </li>
            
            
            
            
            
            <li class="">
                <a href="/archives.html" rel="bookmark" title="文章归档">
                    <i class="icon-reorder"></i>
                </a>
                
            </li>
            
            
            
            
            
            <li class="">
                <a href="/contact.html" rel="bookmark" title="关于我">
                    <i class="icon-envelope-alt"></i>
                </a>
                
            </li>
            
            
            
            
            
            <li class="">
                <a href="/wishlist.html" rel="bookmark" title="WishList">
                    <i class="icon-heart"></i>
                </a>
                
            </li>
            
            
            
            
            
            <li class="">
                <a href="https://github.com/qynnine" rel="bookmark" title="GitHub">
                    <i class="icon-github"></i>
                </a>
                
            </li>
            
        </ul>
    </nav>

    <p class="lotus-breadcrub">
    <a href="http://qynnine.github.io/index.html" rel="nofollow" rel="nofollow" title="首页">Home</a>
    <span> &gt; </span>
    <a href="http://qynnine.github.io/archives.html" rel="nofollow" >Archives</a>
    <span> &gt; </span>
    滕王阁序
</p>
<h1 class="lotus-pagetit">滕王阁序</h1>
<p class="lotus-meta">Publish: <time class="date" pubdate="July 23, 2014">July 23, 2014</time></p>
<article  itemscope itemtype="http://schema.org/Article" class="lotus-post">
<h1>原文</h1>

<p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊彩星驰。台隍枕夷夏之交，宾主尽东南之美。都督阎公之雅望，綮戟遥临；宇文新州之懿范，襜帷暂驻。十旬休假，胜友如云。千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区。童子何知？躬逢胜饯。</p>

<p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，列冈峦之体势。披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。虹销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。</p>

<p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？</p>

<p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子安贫，达人知命。老当益壮，宁移白首之心；穷且益坚，不坠青云之志。酌贪泉而觉爽，处涸辙而犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭？</p>

<p>勃三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；锺期既遇，奏流水以何惭？</p>

<p>呜呼！胜地不常，盛筵难再。兰亭已矣，梓泽丘墟。临别赠言，幸承恩于伟饯；登高作赋，是所望于群公！敢竭鄙怀，恭疏短引。一言均赋，四韵俱成。请洒潘江，各倾陆海云尔：</p>

<p>“滕王高阁临江渚，佩玉鸣鸾罢歌舞。画栋朝飞南浦云，朱帘暮卷西山雨。闲云潭影日悠悠，物换星移几度秋。阁中帝子今何在，槛外长江空自流。”</p>

</article>
<p class="lotus-anno">声明: 本文采用 <a href="http://creativecommons.org/licenses/by-nc-sa/3.0/" rel="nofollow" target="_blank" title="自由转载-非商用-非衍生-保持署名">BY-NC-SA</a> 授权。转载请注明转自: <a href="" title="" rel="nofollow">Nie Jia</a></p>
<section class="lotus-nextpage fn-clear">
    
    <div class="lotus-nextpage-left"><a class="prev" href="/2014/07/22/test.html" rel="prev">&laquo;&nbsp;Mou Help</a></div>
    
    
</section>

<div id="disqus_thread"></div>
    <script type="text/javascript">
        /* * * CONFIGURATION VARIABLES: EDIT BEFORE PASTING INTO YOUR WEBPAGE * * */
        var disqus_shortname = 'niejia'; // required: replace example with your forum shortname

        /* * * DON'T EDIT BELOW THIS LINE * * */
        (function() {
            var dsq = document.createElement('script'); dsq.type = 'text/javascript'; dsq.async = true;
            dsq.src = '//' + disqus_shortname + '.disqus.com/embed.js';
            (document.getElementsByTagName('head')[0] || document.getElementsByTagName('body')[0]).appendChild(dsq);
        })();
    </script>
    <noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
    <a href="http://disqus.com" class="dsq-brlink">comments powered by <span class="logo-disqus">Disqus</span></a>

<footer class="lotus-footer">
	<p>Copyright © 2010–2014 Time of Eve All rights reserved. Design by <a href="http://www.zhanxin.info" target="_blank">zhanxin</a>.</p>
</footer>
<script src="http://qynnine.github.io/static/js/jquery.scrollTo.js" type="text/javascript"></script>
<script src="http://qynnine.github.io/static/js/iLotus.js" type="text/javascript"></script>

</body>
</html>